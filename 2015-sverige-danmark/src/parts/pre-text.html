<section>

  <h1 class="sectionheader">Kampen om norden</h1>
  <p>
    Det er kampen om Norden, som lørdag aften bliver indledt i Stockholm. Danmark og Sverige har mødt hinanden 105 gange før, og dermed er svenskerne den modstander, som vi oftest har spillet imod.
  </p>
  <p>Sveriges rekordmodstander er Norge. 106 gange har de blå-gule mødt nordmændene, men det tal bliver altså udlignet i den svenske hovedstad mod Danmark.
  </p>
  <p>
    Første kamp mellem broderlandene blev spillet 25. maj 1913 i København. Danmark vandt 8-0. De rød-hvide var ovenpå i begyndelsen og vandt de første fem indbyrdes opgør med en samlet målscore på 24-0, inden Sverige i oktober 1916 vandt 4-0 i Stockholm.
  </p>
  <p>
    Siden fulgte alt for mange blå-gule sejre, og de har stadig overhånden. 46 gange har de vundet, Danmark har 40 sejre, mens 18 kampe er endt uden vinder. Det er 53. gang, at et dansk landshold rejser til Sverige.
  </p>
  <p>
    17 gange er danskerne vendt hjem med en sejr, ti gange er det endt uafgjort, mens Sverige har 25 sejre. På det seneste har Danmark været bedst og er ubesejret i de seneste fem indbyrdes opgør.
  </p>
  <img alt="" class="images" src="http://static.ekstrabladet.dk/redaktioneludvikling/data/dropper/2015/a93f4050-894d-11e5-b432-45d1716eacdc.jpg">
  <p class="imgcredit">
    <b>Foto:</b>
    Jens Dresling</p>
</section>
