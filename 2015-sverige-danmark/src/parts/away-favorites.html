<section>
        <h1 class="sectionheader">Zlatan uden mål mod Danmark</h1>
        <p>
          Zlatan Ibrahimovic er den mest scorende spiller i svensk landsholdshistorie.
          59 gange har Paris Saint-Germain-stjernen scoret i sine 109 kampe. Ingen af disse mål er dog faldet mod Danmark
        </p>
        <p>
          Ibrahimovic har spillet seks gange mod Danmark i sin karriere og er den hidtil eneste modstander, som han har mødt mere end fem gange uden at score. Liverpool og Letland har han mødt fire gange uden at ramme plet.
        </p>
        <p>
           For den 34-årige svensker bliver det karrierens 750. kamp, og han står foreløbig noteret for 411 mål.
        </p>
        <p>
          Sveriges hjemmebane, Friend Arena i Solna, er lidt af en lykkebane for Zlatan, der i 12 kampe på det nye nationalarena har nettet hele 19 gange.
        </p>
        <p>
          Han har blandt andet scoret fire gange mod England og tre mod Norge, og kun to gange har han forladt en kamp på Friends Arena uden at have scoret (mod henholdsvis Argentina og Irland i februar og marts 2013). Zlatan har scoret 14 mål i sine seneste otte kampe på Friends.
        </p>
        <img src="http://static.ekstrabladet.dk/redaktioneludvikling/data/dropper/2015/9a5113c0-894d-11e5-b432-45d1716eacdc.jpg" class="images" alt="">
        <p class="imgcredit"><b>Foto:</b> AP</p>
</section>
